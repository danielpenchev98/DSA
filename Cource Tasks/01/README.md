# Task 1
Три автомобила тръгват на автопоход по определен маршрут по различно време и пристигат в крайната точка по различно време. Напишете програма time, която намира максималното и минималното време, за което е преодоляно разстоянието.

Input Format

От първите три реда на стандартния вход се въвеждат по четири цели числа – време на тръгване и време на пристигане на всеки от трите автомобила. Времето е дадено в часове и минути. Числата са разделени с по един интервал.

Примерен Вход:

23 30 1 30

2 5 5 15

15 5 20 53

Примерен Изход:

2:00

5:48

Constraints

0<=hh<24 0<=mm<60

Output Format

На първия ред на стандартния изход програмата трябва да изведе минималното време (в часове и минути) за преодоляване на разстоянието. На втория ред на стандартния изход програмата трябва да изведе максималното време (в часове и минути) за преодоляване на разстоянието. Времето да се изведе във формат: hh:mm

# Task 2
Дядо Тодор има голямо семейство: трима сина и девет внука. И всички те трябва да се хранят. Затова веднъж седмично, той ходи в магазина. Като влязъл в магазина днес видял, че се провежда акция под името «всяка k–та стока безплатна». Правилата на акцията са следните: Купувачът показва стоките на касата в магазина и получава чек. Ако чекът е за n стоки, то n/k (закръглено надолу) на брой от най-евтините стоки са безплатни. Например: ако чекът е за 5 стоки по 20, 10, 100, 40 и 10 лева, съответно, и k = 2, то безплатни ще бъдат двете стоки по 10 лв. Тогава клиентът ще трябва да плати общо 160 лв. Дядо Тодор избрал стоките и се отправил към касата. Тогава съобразил, че стоките, които иска да купи, може да раздели на няколко чека, и тогава ще похарчи по-малко пари. Напишете програма shop, която намира минималната сума, която трябва да плати дядо Тодор за избраните стоки, като е възможно да ги раздели на няколко чека.

Input Format

От първия ред на стандартния вход се въвеждат две цели числа n и k – брой на стоките, които дядо Тодор иска да купи, и параметъра на акцията «всяка k–та стока безплатна». Числата са разделени с един интервал. От следващия ред се въвеждат n цели числа ai – цените на стоките, които купува дядо Тодор. Числата са разделени с по един интервал.

Constraints

1 ≤ n ≤ 100 000 2 ≤ k ≤ 100 1 ≤ ai ≤ 10 000

Output Format

На един ред на стандартния изход програмата трябва да изведе едно цяло число – минималната сума, която трябва да плати дядо Тодор за стоките.

Пример:

Вход 5 2 20 10 100 40 10

Изход 130

Обяснение на примера: Дядо Тодор може да раздели стоките на два чека: - В единия чек да бъдат стоките за 100 и за 40 лв. Стоката за 40 лв ще бъде безплатна; - В другия чек – останалите стоки. В него безплатна ще е една стока за 10 лв. Тогава трябва да се плати общо 130 лв.
# Task 3
Дадени са два низа a и b, съставени от малки латински букви. Напишете програма substring, която намира низът с най-голяма дължина, който е едновременно подниз на пермутация на a и подниз на пермутация на b. Под „пермутация на низ” ще разбираме низ със същата дължина, включващ символите на изходния в някакъв ред. Под „подниз на низ” ще разбираме низ, съставен от ненулев брой последователни символи на дадения.

Input Format

От стандартния вход се въвеждат двата низа, всеки на отделен ред. Максималната дължина на всеки от тях е 1000 символа.

Constraints

До 1000 символа

Output Format

На единствения ред на стандартния изход се извежда търсеният низ. Ако има повече от един низ с най-голяма дължина, отговарящ на условието, да се изведе наймалкият в лексикографската им подредба.

Пример

Вход

autumn

tournament

Изход amntu

Обяснение на примера Даденият низ е подниз на пермутацията на a uamntu и пермутацията на b ornamntuet.
# Task 4
Пипи има N чорапа. Сред тях няма два еднакви по цвят. Освем това, чорапите се отличават един от друг и по дължина. Всеки ден Пипи избира нова двойка чорапи от (N * (N −1)) / 2

варианта. Тя не иска да се повтарят, и след като всички варианти били изпробвани, Пипи решила да изхвърли старите чорапи и да си купи нови. За да не допуска случайно повторение, тя подредила различните варианти в нарастващ ред на разликата между дължините на двата чорапа. При равна разлика – в нарастващ ред на дължината на по-късия чорап в двойката. В K-я ден Пипи решила да обуе K-я вариант двойка чорапи от този нареден списък.

Напишете програма sock, която намира коя двойка чорапи трябва да обуе Пипи в K-я ден, ако следва описаните правила.

Input Format

На първия ред на стандартния вход са записани две цели числа N и K – брой на чорапите и номер на деня. На втория ред са записани N цели числа – дължините на чорапите в нарастващ ред. Числата са разделени с един интервал.

Constraints

3 ≤ N ≤ 1000

1 ≤ K ≤ N * (N − 1) / 2

1 ≤ дължина на чорапите ≤ 10^9

Output Format

На един ред на стандартния изход програмата трябва да изведе две цели числа, разделени с един интервал – дължината на чорапите, които трябва да избере Пипи в K-я ден. Първо се извежда дължината на по-късия чорап, после на по-дългия.

Приме

Вход

4 5

1 7 8 12

Изход

1 8

Обяснение на примера: Пипи ще обува чорапи в следния ред - (7,8) (8,12) (7,12) (1,7) (1,8) (1,12).
